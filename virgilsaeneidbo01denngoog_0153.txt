mmm Qum‘rus , ι4ς

Ardentes dare visa faces: ‘ Hic quaerite Troiam;
Hic domus est' inquit ‘vobis’ Iam tempus agi reS.
Nec tantis mora prodigiis. En quattuor arae

640 Neptuno 3 deus ipse faces animumque ministrat.’'

Haec memorans prima infensum vi corripit ignem,

Sublataque procul dextra conixa coruscat,
Et iacit. Arrectae mentes stupefactaque corda
Iliadum. Hic una e multiS‚ quae maxima natu,

645 Pyrg0, tot Priami natorum regia nutrix:

‘⁶ Non Beroe vobiS, non haec Rhoeteia, matres,
Est Dorycli coniunx3 divini signa decoris
Ardentesque notate ocuIOS, qui spiritus illi
Qui vultuS‚ vocisque sonuS‚ vel gressus eunti. ’

650 Ipsa egomet dudum Beroen digressa reliqui
Aegram, indignantem, tali quod sola careret
Munere, nec meritos Anchisae inferret honores.”
Haec effata.

At matres primo ancipiteS, oculisque malignis

655 Ambiguae spectare rates miserum inter amorem
Praesentis terrae fatisque vocantia regna,

Cum dea se paribus per caelum sustulit alis
lugentemque fuga secuit sub nubibus arcum.
Tum vero attonitae monstris actaeque furore

660 Conclamant, rapiuntque focis penetralibus ignem;
Pars spoliant aras, frondem ac virgulta facesque
Coniciunt. Furit immissis Vulcanus habenis
Transtra per et remos et pictas abiete puppes.

Nuntius Anchisae ad tumulum cuneosque theatri
⁶65 Incensas perfert naves Eumelu5‚ et ipsi
Respiciunt atram in nimbo volitare favillam.
Primus et AscaniuS‚ cursus ut laetus equestres
Ducebat, sic acer equo turbata petivit
Castra, nec exanimes possunt retinere magistri.

