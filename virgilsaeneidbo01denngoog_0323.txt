P. VERGILI MARONIS
AEN EIDOS

LIBER DUODECIMUS

Turnus ut infractos adverso Marte Latinos
Defecisse videt, sua nunc promissa reposci,
Se signari oculis, ultro implacabilis ardet,
Attollitque animos, Poenorum qualis in arvis

5 Saucius ille gravi venantum vulnere pectus
Tum demum movet arma leo, gaudetque comantes
Excutiens cervice τοι-οε, fixumque latronis ’
Impavidus frangit telum, et fremit ore cruento:
Haud secus accenso gliscit violentia Turno,

ιο Tum sic adfatur regem, atque ita turbidus infit:

‘⁴ Nulla mora in Turno ; nihil est, quod dicta retractent
Ignavi Aeneadae, nec, quae pepigere, recusent.
Congredior. Fer sacra, pater, et concipe foedus,

Aut hac Dardanium dextra sub Tartara mittam,

15 Desertorem Asiae, - sedeant spectentque Latini—
Et solus ferro crimen commune refellam3 '
Aut habeat victos, cedat Lavinia coniunx.'’

Olli sedato respondit corde Latinus:
‘⁴ O praestans animi iuvenis, quantum ipse feroci

ω Virtute exsuperas, tanto me impensius aequum est
Consulere, atque omnes metuentem expendere casus.
Sunt tibi regna patris Dauni, sunt oppida capta
Multa manu; nec non aurumque animusque Latino est ;

313

