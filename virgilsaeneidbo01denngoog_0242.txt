234 vERfflm AENEmos

Reddunt se totidem facies pontoque feruntur
Quot prius aeratae steterant ad litora prorae.
Obstipuere animis Rutuli; conterritus ipse
Turbatis Messapus equiS, cunctatur et amnis

ης Rauca sonans revocatque pedem Tiberinus ab alto.
At non audaci Turno fiducia cessit;

Ultro animos tollit dictis, atque increpat ultro τ
“ Troianos haec monstra petunt, his Iuppiter ipse
Auxilium solitum eripuit ; non tela neque ignes

130 Expectant Rutulos, Ergo maria invia TeucriS‚
Nec spes ulla fugae3 rerum pars altera adempta est„
Terra autem in nostris manibuS, tot milia gentes
Arma ferunt Italae. Nil me fatalia terrent,

Si qua Phryges prae se iactant, responsa deorum;
¹35 Sat fatis Venerique datum, tetigere quod arva

Fertilis Ausoniae TroeS. Sunt et mea contra

Fata mihi, ferro sceleratam exscindere gentem,

Coniuge praerepta ; nec solos tangit Atridas

Iste dolor, solisque licet capere arma Mycenis.

140 -“, ‘ Sed periisse semel satis est: ’ peccare fuisset
Ante satis, penitus modo non genus omne perosos
Femineum; quibus haec medii fiducia valli
Fossarumque morae, leti discrimina parva,

Dant animos. At non viderunt moenia Troiae
¹45 Neptuni fabricata manu considere in ignes?

Sed VOS, o lecti, ferro quis scindere vallum

Apparat et mecum invadit trepidantia castra?

Non armis mihi Vulcani, non mille carinis

Est opus in Teucros, Addant se protinus omnes

150 Etrusci socios, Tenebras et inertia furta
Palladii, caesis summae custodibus arciS‚

Ne timeant; nec equi caeca condemur in alvo:

Luce, palam, certum est igni circumdare muros-

 

