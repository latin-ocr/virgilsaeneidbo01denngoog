302

580

5⁸5

590

595

610

VERGILI AEN EIDOS

Et fundam tereti circum caput egit habena,
Strymoniamque gruem, aut album deiecit olorem.

‘⁴ Multae illam frustra Tyrrhena per oppida matres
Optavere nurum; sola contenta Diana
Aeternum telorum et virginitatis amorem
Intemerata colit. Vellem haud correpta fuisset
Militia tali, conata lacessere Teucros:

Cara mihi comitumque foret nunc una mearum.
Verum age, quandoquidem fatis urgetur acerbiS,
Labere, Nympha, poIO, finesque invise LatinOS,
Tristis ubi infausto committitur omine pugna.
Haec cape, et ultricem pharetra deprome sagittam:
Hae, quicumque sacrum violarit vulnere corpuS,
Tros Italusve, mihi pariter det sanguine poenas.
Post ego nube cava miserandae corpus ct arma
Inspoliata feram tumulo, patriaeque reponam.”
Dixit3 at illa levis caeli delapsa per auras
Insonuit, nigro circumdata turbine corpus,

At manus interea muris Troiana propinquat
Etruscique duces equitumque exercitus omniS,
Compositi numero in turmas, Fremit aequore toto
Insultans sonipeS, et pressis pugnat habenis
Huc obversus et huc; tum late ferreus hastis
Horret ager, campique armis sublimibus ardent.
Nec non Messapus contra celeresque Latini
Et cum fratre Coras et virginis ala Camillae
Adversi campo apparent, hastasque reductis
Protendunt longe dextris, et spicula vibrant ;
Adventusque virum fremitusque ardescit equorum.
Iamque intra iactum teli progressus uterque
Constiterat: subito erumpunt clamore, furentesque
Exhortantur equos; fundunt simul undique tela
Crebra nivis ritu, caelumque obtexitur umbra.

 

