810

815·

820

825

840

LIBER DECIMUS , 281

Sustinet, et Lausum increpitat Lausoque minatur:
“ Quo moriture ruiS, maioraque viribus audes?
Fallit te incautum pietas tua.” Nec minus ille
Exsultat demens; saevae iamque altius irae
Dardanio surgunt ductori, extremaque Lauso
Parcae fila legunt3 validum namque exigit ensem
Per medium Aeneas iuvenem, totumque recondit.
Transiit et parmam mucr0, levia arma minaciS,
Et tunicam, molli mater quam neverat auro,
Implevitque sinum sanguis3 tum vita per auras
Concessit maesta ad ManeS, corpusque reliquit. ’
At vero ut vultum vidit morientis et ora,
Ora modis Anchisiades pallentia miriS, '
Ingemuit miserans graviter, dextramque tetendit,
Et mentem patriae subiit pietatis imag0.
‘⁴ Quid tibi nunc, miserande puer, pro laudibus istis»,
Quid pius Aeneas tanta dabit indole dignum?

Arma, quibus laetatUS, habe tua3 teque parentum κ =

Manibus et cineri, si qua est ea cura, remitto.
Hoc tamen infelix miseram solabere mortem:
Aeneae magni dextra cadis.” ’ Increpat ultro
Cunctantes sociOS, et terra sublevat ipsum,
Sanguine turpantem comptos de more capillos. ’ >’ ’
Interea genitor Tiberini ad fluminis undam
Vulnera siccabat lymphiS, corpusque levabat
Arboris acclinis trunco. Procul aerea ramis
Dependet galea, et prato gravia arma quiescunt.
Stant lecti circum iuvenes3 ipse aeger, anhelanS,
Colla fovet, fusus propexam in pectore barbam;
Multa super Lauso rogitat, multosque remittit,
Qui revocent, maestique ferant mandata parentis,-
At Lausum socii exanimem super arma ferebant
FlenteS, ingentem atque ingenti vulnere victum.

