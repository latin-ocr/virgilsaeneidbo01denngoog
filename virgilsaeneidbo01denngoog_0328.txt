318 vERc1L1 AENEmos

Perge: decet. Forsan miseros meliora sequentur.”
Vix ea, cum lacrimas oculis Iuturna profudit,
155 Terque quaterque manu pectus percussit honestum
‘⁴ Non lacrimis hoc tempus ’' ait Saturnia Iuno,
“ Accelera, et fratrem, si quis modus, eripe morti,
Aut tu bella cie, conceptumque excute foedus.
Auctor ego audendi.'' Sic exhortata reliquit
160 Incertam et tristi turbatam vulnere mentis
Interea reges —ingenti mole Latinus
Quadriiugo vehitur curru, cui tempora circum
Aurati bis sex radii fulgentia cingunt,
Solis avi specimen; bigis it Turnus in albis»,
165 Bina manu lato crispans hastilia ferro,
Hinc pater AeneaS, Romanae stirpis orig0‚
Sidereo flagrans clipeo et caelestibus armiS,
Et iuxta AscaniuS, magnae spes altera Romae,
Procedunt castris; puraque in veste sacerdos
170 Saetigeri fetum suis intonsamque bidentem
Attulit, admovitque pecus flagrantibus aris,
Illi ad surgentem conversi lumina solem
Dant fruges manibus salsas, et tempora ferro
Summa notant pecudum, paterisque altaria libant.
¹75 Tum pius Aeneas stricto sic ense precatur:
‘⁴ Esto nunc Sol testis et haec mihi Terra vocanti,
Quam propter tantos potui perferre laboreS,
Et Pater omnipotenS, et tu Saturnia coniunx, —-
Iam melior, iam, diva, precor— tuque inclute Mavors
180 Cuncta tuo qui bella, pater, sub numine torques3
Fontesque Fluviosque νοεο, quaeque aetheris alti
Religio, et quae caeruleo sunt numina ponto:
Cesserit Ausonio si fors victoria Turn0,
Convenit Euandri victos discedere ad urbem;
185 Cedet Iulus agriS, nec post arma ulla rebelles

