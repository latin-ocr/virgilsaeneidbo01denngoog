276 VERGILI AENEIDOS

2'·Conicit; illa dato vertit vestigia tergo.
Tum vero Aenean aversum ut cedere Turnus
Credidit, atque animo spem turbidus hausit inanem:
“ Quo fugiS, Aenea? thalamos ne desere pactos;
650 Hac dabitur dextra tellus quaesita per undas.”
Talia vociferans sequitur, strictumque coruscat
Mucronem3 nec ferre videt sua gaudia ventos.
Forte ratis celsi coniuncta crepidine saxi
Expositis stabat scalis et ponte parato,
655 Qua rex Clusinis advectus Osinius oris.
Huc sese trepida Aeneae fugientis imago
Conicit in latebras; nec Turnus segnior instat,
Exsuperatque moraS‚ et pontes transilit altos,
Vix proram attigerat: rumpet Saturnia⁴ funem,
660 Avulsamque rapit revoluta per aequora navem.
j Illum autem Aeneas absentem in proelia poscit;
Obvia niulta virum demittit corpora morti.
Tum levis haud ultra latebras iam quaerit imago,
Sed sublime volans nubi se immiscuit atrae ε
665 Cum Turnum medio interea fert aequore turbo.
Respicit ignarus rerum ingratusque salutiS,
Et duplices cum voce manus ad sidera tendit:
“ Omnipotens genitor, tanton' me crimine dignum ·
Duxisti, et tales voluisti expendere poenas?
670 Quo feror? unde abii? quae me fuga, quemve reducit?
Laurentesne iterum muros aut castra videbo?
Quid manus illa virum, qui me meaque arma secuti?
Quosque —nefas —' omnes infanda in morte reliqui, ’
Et nunc palantes vide0, gemitumque cadentum
675 Accipio? Quid ago? aut quae iam satis ima dehiscat
Terra mihi? Vos o potius miserescite, venti;
In rupeS, in saxa —volens vos Turnus adoro—
Ferte ratem, saevisque vadis immittite Syrtis,

