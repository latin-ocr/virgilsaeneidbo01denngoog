274 VERGILI AEN EIDOS

58ο Cui Liger:
‘⁴ Non Diomedis equoS, nec currum cernis Achilli,
Aut Phrygiae campos; nunc belli finis et aevi
His dabitur terris.'' Vesano talia late
Dicta volant Ligeri. · Sed non et Trotus heros
585 Dicta parat contra; iaculum nam torquet in hostem.
Lucagus ut pronus pendens in verbera telo
Admonuit biiugos, proiecto dum pede laevo
Aptat se pugnae, subit oras hasta per imas
Fulgentis clipei, tum laevum perforat inguen;
590 Excussus curru moribundus volvitur arvis,
Quem pius Aeneas dictis adfatur amaris:
“ Lucage, nulla tuos currus fuga segnis equorum
Prodidit, aut vanae vertere ex hostibus umbrae;
Ipse rotis saliens iuga deseriS.” Haec ita fatus
595 Arripuit biiugos; frater tendebat inermes
Infelix palmaS, curru delapsus eodem:
‘⁴ Per te, per qui te talem genuere parentes,
Vir Troiane, sine hanc animam, et miserere precantis!
Pluribus oranti Aeneas: “ Haud talia dudum
600 Dicta dabas Morere, et fratrem ‘ne desere frater.”
Tum, latebras animae, pectus mucrone recludit.
Talia per campos edebat funera ductor
DardaniuS‚ torrentis aquae vel turbinis atri
More furens, Tandem erumpunt et castra relinquunt
⁶05 Ascanius puer et nequiquam obsessa iuventus.
Iunonem interea compellat Iuppiter ultro:
“ O germana mihi atque eadem gratissima coniunx.
Ut rebare, Venus — nec te sententia fallit —
Troianas sustentat opeS‚ non vivida bello
⁶10 Dextra viris animusque ferox patiensque pericli.”
Cui Iuno summissa: “ Quid, o pulcherrime coniunx,
Sollicitas aegram et tua tristia dicta timentem?

