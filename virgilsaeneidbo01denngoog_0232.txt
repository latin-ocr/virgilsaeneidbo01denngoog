224

545

550

555

565

570

VERGILI AENE1DOS

Laetus adit; mactant lectas de more bidentes

Euandrus pariter, pariter Troiana iuventus.

Post hinc ad naves graditur sociosque revisit}

Quorum de numero, qui sese in bella sequantur,

Praestantes virtute legit3 pars cetera prona

Fertur aqua, segnisque secundo defluit amni,

Nuntia ventura Ascanio rerumque patrisque.

Dantur equi Teucris Tyrrhena petentibus arva;

Ducunt exsortem Aeneae, quem fulva leonis

Pellis obit totum, praefulgens unguibus aureis.
Fama volat parvam subito vulgata per urbem,

Ocius ire equites Tyrrheni ad litora regis.

Vota metu duplicant matres, propriusque periclo

It timor, et maior Martis iam apparet imago.

Tum pater Euandrus dextram complexus euntes

Haeret, inexpletus lacrimanS, ac talia fatur:

“ O mihi praeteritos referat si Iuppiter annos,

Qualis eram, cum primam aciem Praeneste sub ipsa

Stravi scutorumque incendi victor acervos,

Et regem hac Erulum dextra sub Tartara misi,

Nascenti cui tres animas Feronia mater —

Horrendum dictu — dederat —— terna arma movenda,

Ter leto sternendus erat3 cui tum tamen omnes

Abstulit haec animas dextra, et totidem exuit armis,

Non ego nunc dulci amplexu divellerer usquam,

Nate, tuo, neque finitimo Mezentius umquam

Huic capiti insultans tot ferro saeva dedisset

Funera, tam multis viduasset civibus urbem.

- At vos, o superi, et divum tu maxime rector

575

Iuppiter, Arcadii, quaeso, miserescite regiS,
Et patrias audite preces. Si numina vestra
Incolumem Pallanta mihi, si fata reservant, ν
Si visurus eum vivo et venturus in unum,

 

