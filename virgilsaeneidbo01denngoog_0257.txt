LIBER Nonus 249

Omne aevum ferro teritur, versaque iuvencum

610 Terga fatigamus hasta, nec tarda senectus
Debilitat vires animi mutatque vigorem3
Canitiem galea premimuS, semperque recentes
Comportare iuvat praedas et vivere rapto.

Vobis picta croco et fulgenti murice vestis3

615 Desidiae cordi3 iuvat indulgere choreis ;

Et tunicae manicaS, et habent redimicula mitrae.

O vere Phrygiae, neque enim PhrygeS, ite per alta

Dindyma, ubi adsuetis biforem dat tibia cantum.

Tympana vos buxusque vocat Berecyntia Matris
620 Idaeae; sinite arma viriS, et cedite ferro.”

Talia iactantem dictis ac dira canentem

Non tulit Ascanius; nervoque obversus equino

Contendit telum, diversaque bracchia ducens

Constitit, ante Iovem supplex per vota precatus:

625 “Iuppiter omnipotenS, audacibus adnue coeptis.
Ipse tibi ad tua templa feram sollemnia dona,

Et statuam ante aras aurata fronte iuvencum,
Candentem, pariterque caput cum matre ferentem,
Iam cornu petat et pedibus qui spargat harenam.”

630 Audiit et caeli Genitor de parte serena
Intonuit laevum ; sonat una fatifer arcus.

Effugit horrendum stridens adducta sagitta,
Perque caput Remuli venit et cava tempora ferro
Traicit. ‘⁸ Ι, verbis virtutem inlude superbis!

635 Bis capti Phryges haec Rutulis responsa remittunt)
Hoc tantum Ascanius3 Teucri clamore sequuntur
Laetitiaque fremunt animosque ad sidera tollunt.

Aetheria tum forte plaga crinitus ‘Apollo
Desuper Ausonias acies urbemque videbat,
640 Nube sedenS, atque his victorem adfatur Iulum:

‘⁸ Macte nova virtute, puer; sic itur ad astra,

