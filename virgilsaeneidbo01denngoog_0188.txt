1 80 VERGILI AEN ΕΙ Dos

Campus aget gemitus! vel quae, Tiberine, videbis
Funera, cum tumulum praeterlabere recentem!

8⁷5 Nec puer Iliaca quisquam de gente Latinos
In tantum spe tollet avos, nec Romula quondam
Ullo se tanturn tellus iactabit alumno.
Heu pietaS, heu prisca fides, invictaque bello
Dextra! non illi se quisquam impune tulisset

88ο Obvius armato, seu cum pedes iret in hostem,
Seu spumantis equi foderet calcaribus armos.
Heu miserande puer! si qua fata aspera rumpas,
Tu Marcellus eris, Manibus date lilia pleniS,
Purpureos spargam floreS, animamque nepotis

885 His saltem accumulem donis, et fungar inani
Munere.” Sic tota passim regione vagantur
Aeris in campis latis, atque omnia lustrant.
Quae postquam Anchises natum per singula duxit,
Incenditque animum famae venientis amore,

890 Exin bella viro memorat quae deinde gerenda,
Laurentesque docet populos urbemque Latini,
Et quo quemque modo fugiatque feratque laborem.

Sunt geminae Somni portae, quarum altera fertur
Cornea, qua veris facilis datur exitus umbris;
895 Altera candenti perfecta nitens elephanto,
Sed falsa ad caelum mittunt insomnia Manes.
His ibi tum natum Anchises unaque Sibyllam
Prosequitur dietis, portaque emittit eburna,
Ille viam secat ad naves sociosque revisit3 ‚
900 Tum se ad Caietae recto fert litore portum.
Ancora de prora iacitur3 stant litore puppes.

 

