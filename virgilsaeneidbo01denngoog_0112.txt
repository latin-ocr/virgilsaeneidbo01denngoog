106

90

95

100

105

110

ΗΞ

120

VERGILI AENEIDOS

Quam simul ac tali persensit peste teneri
Cara Iovis coniunx, nec famam obstare furori,
Talibus aggreditur Venerem Saturnia dictis:

“ Egregiam vero laudem et spolia ampla refertis

Tuque puerque tuus; magnum et memorabile numen,
Una dolo divum si femina victa duorum est.

Nec me adeo fallit veritam te moenia nostra
Suspectas habuisse domos Karthaginis altae.
Sed quis erit modus, aut quo nunc certamine tanto?
Quin potius pacem aeternam pactosque hymenaeos
Exercemus? habes, tota quod mente petisti:
Ardet amans Dido traxitque per ossa furorem.
Communem hunc ergo populum paribusque regamus
Auspiciis; liceat Phrygio servire marim, “
Dotalesque tuae Tyrios permittere dextrae.’'

Olli — sensit enim simulata mente locutam,
Quo regnum Italiae Libycas averteret oras—
Sic contra est ingressa Venus ε “ Quis talia demens
Abnuat, aut tecum malit contendere bello?
Si mod0‚ quod memora5‚ factum fortuna sequatur;
Sed fatis incerta feror, si Iuppiter unam
Esse velit Tyriis urbem Troiaque profectiS‚
Miscerive probet populos, aut foedera iungi.
Tu coniunx; tibi fas animum temptare precando.
Perge; sequar.'' Tum sic excepit regia Iuno:
‘⁶ Mecum erit iste labor. Nunc qua ratione, quod

instat,

Confieri possit, pauciS, adverte, docebo,
Venatum Aeneas unaque miserrima 'Dido
In nemus ire parant, ubi primos crastinus ortus
Extulerit Titan radiisque retexerit orbem.
His ego nigrantem commixta grandine nimbum,
Dum trepidant alae, saltusque indagine cingunt,

