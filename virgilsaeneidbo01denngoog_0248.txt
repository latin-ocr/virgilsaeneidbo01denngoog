240 VERG1L1 AENmnos

Ι
Inter lora rotasque viroS, simul arma iacere,

Vina simul. Prior Hyrtacides sic ora locutus z

320 ‘⁸ Euryale, audendum dextra; nunc ipsa vocat res.
Hac iter est. Tu, ne qua manus se attollere nobis
A tergo possit, custodi et consule longe ;
Haec ego vasta dabo, et lato te limite ducam.’'

Sic memorat, vocemque premit; simul ense superbum

³²5 Rhamnetem aggreditur, qui forte tapetibus altis
Exstructus toto proflabat pectore somnum,
Rex idem, et regi Turno gratissimus augur3
Sed non augurio potuit depellere pestem.
Tres iuxta famulos temere inter tela iacentes

³3⁹ Armigerumque Remi premit aurigamque sub ipsis
Nactus equis, ferroque secat pendentia colla;
Tum eaput ipsi aufert domino, truncumque relinquit
Sanguine singultantem; atro tepefacta cruore
Terra torique madent. Nec non Lamyrumque La-

mumque

3³5 Et iuvenem Serranum, illa qui plurima nocte
Luserat, insignis facie, ‚multoque iacebat .
Membra deo victus: felix, si protinus illum
Aequasset nocti ludum in lucemque tulisset.
Impastus ceu plena leo per ovilia turbans —

³⁴⁰ Suadet enim vesana fames— manditque trahitque
Molle pecus mutumque metu; fremit ore cruento.

Nec minor Euryali caedes: incensus et ipse
Perfurit, ac multam in medio sine nomine plebem,
Fadumque Herbesumque subit Rhoetumque Aba·
rimque,

³⁴⁵ Ignaros3 Rhoetum, vigilantem et cuncta videntem,
Sed magnum metuens se post cratera tegebat:
Pectore in adverso totum cui comminus ensem
Condid1t adsurgenti, et multa morte recepit.

 

