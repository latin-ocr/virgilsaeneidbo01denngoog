, ιόὀ VERGIL1 AENEmos

Sutilis, et multam accepit rimosa paludem.

⁴¹5 Tandem trans fluvium incolumes vatemque virumque
Informi limo glaucaque exponit in ulva.

Cerberus haec ingens latratu regna trifauci
Personat, adverso recubans immanis in antro,
Cui vates, horrere videns iam colla colubriS,

420 Melle soporatam et medicatis frugibus offam
Obicit. Ille fame rabida tria guttura pandens
Corripit obiectam, atque immania ter-ga resolvit
Fusus humi, totoque ingens extenditur antro,
Occupat Aeneas aditum custode sepulto,

4²5 Evaditque celer ripam inremeabilis undae.

Continuo auditae voces vagitus et ingens
Infantumque animae flentes in limine primo,
Quos dulcis vitae exsortes et ab ubere raptos
Abstulit atra dies et funere mersit acerbo.

⁴30 Hos iuxta falso damnati crimine mortis,

Nec vero hae sine sorte datae, sine iudice, sedes:
Quaesitor Minos urnam movet; ille silentum
Conciliumque vocat vitasque et crimina discit.
Proxima deinde tenent maesti loca, qui sibi letum
⁴35 Insontes peperere manu, lucemque perosi ’
Proiecere animas. Quam vellent aethere in alto
Nunc et pauperiem et duros perferre labores!
Fas obstat, tristique palus inamabilis unda
Alligat‚ ct noviens Styx interfusa coercet.

4⁴0 Nec procul hinc partem fusi monstrantur in omnem
Lugentes campi; sic illos nomine dicunt.

Hic, quos durus amor crudeli tabe peredit,-
Secreti celant calles et myrtea circum
Silva tegit; curae non ipsa in morte relinquunt.

445 His Phaedram Procrimque lociS, maestamque Eri·

phylen,

 

